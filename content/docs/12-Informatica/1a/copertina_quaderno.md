# REALIZZARE LA COPERTINA DEL QUADERNO DI TECNOLOGIA

## Sintesi dell'attività
- **Discussione** cosa è la tecnologia per gli studenti
- **Attività manuale** realizzare un prototipo di copertina che rispetti un layout stabilito dall'insegnante
- **Attività a PC** utilizzare un software per produrre la copertina
- **Prodotto finale** stampa a colori per il quaderno.

## Dettagli dell'attività
Dopo una presentazione dell'insegnante e ad un' attività di discussione sul tema: **COSA È LA TECNOLOGIA?** progettare la copertina del proprio quaderno partendo da un layout deciso dall'insegnante: decidere quali parti/riquadri della pagina dovranno contenere testo e quali immagini, dove dovranno essere posizionati i dati della studente e quelli dell'insegnante (compresa email di entrambe se previste nel piano scolastico).

Lo studente dovrà scegliere immagini pertinenti con la materia tecnologia scegliendo tra le proprie conoscenze/abitudini.
Il prototipo sarà realizzato inizialmente a mano su foglio bianco/a quadretti/carta millimetrata/scheda fornita dall'insegnante.

Utilizzando un software offline O online di grafica vettoriale (Inkscape, Gimp, Canva) o semplice software per presentazioni (Impress o Google Presentazioni) realizzare la versione digitale della copertina.
Per realizzare le scritte è possibile impiegare strumenti online tipo [*GraffitiCreator*](https://www.graffiticreator.net/).
Mostrare l'utilizzo dello strumento **cattura** per eseguire screenshot, utile poi anche in altre occasioni.

Affrontare il tema del diritto d'uso delle immagini scaricate dalla rete, cosa è il copyright ed il copyleft (creative commons). Mostrare metodi per la ricerca delle immagini e delle relative licenze (creative common search, pixabay, wikimedia commons, etc...
Eseguire ricerche di immagini online.

Stampare la copertina e inserirla nel quaderno insieme al prototipo eseguito a mano.

---

[![](copertina1.jpg)](/imageBig/copertina1.jpg)

[![](copertina2.jpg)(/imageBig/copertina2.jpg)

[![](copertina3.jpg)(/imageBig/copertina3.jpg)

---